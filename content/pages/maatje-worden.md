---
title: Maatje worden
date: 2021-01-19T00:00:00.000+01:00

---
Op Weg is op zoek naar enthousiaste vrijwilligers die het leuk vinden om samen met mensen, die een psychose hebben doorgemaakt, activiteiten te ondernemen!

_Wat doet een vrijwilliger?_  
Als vrijwilliger (maatje) spreek je een keer per week of om de week af met je cliënt om een activiteit te ondernemen en te werken aan doelen. Denk hierbij aan een kopje koffie drinken, maar ook actief op zoek naar gaan dingen die de hulpvrager wilt bereiken. Daarnaast bied je een luisterend oor aan jouw maatje en zoek je samen naar meer mogelijkheden om andere mensen te ontmoeten.

_Wat wordt er van jou verwacht?_

\- Warm, hartelijk en nieuwsgierig aan de ander  
\- Gemotiveerd, enthousiast en open  
\- In staat om kritiek of feedback te ontvangen  
\- Kan luisteren en is communicatief vaardig  
\- Heeft geduld en komt niet gelijk met oplossingen  
\- Kan grenzen stellen, ze bewaken en zich inleven  
\- Eventuele kennis van psychoses, maar dit is geen vereiste  
\- 18 jaar of ouder  
\- Een dagdeel per week beschikbaar voor tenminste een jaar  
\- Bereid om scholing en intervisie te volgen

Cursus  
Op Weg biedt, naast de basistraining voor vrijwilligers een korte cursus aan van een dagdeel voor nieuwe vrijwilligers. De cursus is bedoeld om meer inzicht te krijgen in wat een psychose nou precies is, hoe je in moeilijke situaties kan handelen en hoe je meer inzicht krijgt in jouw eigen mogelijkheden.

_Intervisie_  
Vrijwilligers doen nogal wat indrukken op tijdens hun vrijwilligerswerk. Soms zijn er vragen hoe met bepaalde situaties om te gaan. Tijdens terugkomavonden kunnen vrijwilligers ervaringen delen en elkaar vragen stellen en adviezen geven hoe iets aan te pakken. Dit gebeurt onder begeleiding met gebruik van een intervisiemethode

_Evaluatiemomenten_  
Tijdens de contactperiode van een jaar zijn er evaluatiemomenten met de projectleider, het maatje en de vrijwilliger. Hierbij worden de ervaringen besproken en afspraken gemaakt over de voortgang van het contact.

_Wat biedt dit project voor jou?_

\- Zinvol vrijwilligerswerk dat veel voldoening geeft  
\- Uitwisseling van ervaringen met collega-vrijwilligers  
\- Ondersteuning en begeleiding  
\- Leerzame ontwikkeling en CV-builder

Ben je geïnteresseerd geraakt in het vrijwilligerswerk? Of heb je vragen?  
Neem dan contact met ons op, we zien graag je aanmelding tegemoet!

Contact:  
Frits van Lingen, projectleider Op Weg  
06-13489319  
[maatjesprojectvivaldi@gmail.com](mailto:maatjesprojectvivaldi@gmail.com)