---
title: Over ons
date: 2020-12-16T19:32:09.251+00:00

---
De maatjes van Op Weg begeleiden Hagenaars die een psychose hebben gehad

Eenzaamheid kent allerlei vormen en maten, zo ook bij jongvolwassenen die een eerste psychose hebben doorgemaakt. Bij een psychose is iemand de grip op zijn of haar realiteit kwijt. Een ontzettende enge en onzekere ervaring, wat soms tot onbegrip bij anderen kan leiden. De omgeving vindt het misschien lastig om met deze mensen om te gaan, aangezien psychoses onvoorspelbaar zijn. Dit kan leiden tot weinig sociale contacten en uiteindelijk eenzaamheid. Deze eenzaamheid maakt het lastig voor jongvolwassenen om na hun psychose terug te keren in de maatschappij. Om dit mogelijk te maken, is het maatjesproject Op Weg in het leven geroepen.

Maak kennis met ons werk, het begeleiden van deze Hagenaars door onze vrijwilligers! Aan de hand van het buddysysteem gaan onze vrijwilligers met de mensen op pad om aan hun doelen te gaan werken. Dit kan zijn van het starten met een opleiding tot het opzetten van een sociale kring. Het gaat zeker niet alleen om serieuze dingen, er wordt genoeg afgelachen en ontspannen. De hulpvragers, zoals wij ze noemen, zijn onder behandeling bij het Centrum Eerste Psychose (CEP), waar ze worden begeleid en inzichten verkrijgen in de psychose. De kans op een nieuwe psychose wordt hiermee verkleind en eerder herkend door zowel de hulpvrager als zijn of haar behandelaar. Een ontzettende uitdagende groep, met veel diversiteit en waar veel voldoening uit kan worden gehaald.

Kom ons team versterken!